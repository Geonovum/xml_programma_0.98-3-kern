
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Onze organisatie: Watersysteembeheerder in veelzijdig West-Nederland</title></head><body><section class="geen"><p class="heading_1" id="d8e829"><span class="nummer">2.</span>Onze organisatie: Watersysteembeheerder in veelzijdig West-Nederland</p><section class="geen"><p class="heading_2" id="d8e840"><span class="nummer">2.1</span>Wat beheren wij en hoe doen we dat?</p><p>Het watersysteem dat Rijnland beheert, is omvangrijk. Het bestaat uit het boezemstelsel, 200 polders, 375 poldergemalen, 4 boezemgemalen, 1300 kilometer keringen, 12.000 kilometer watergangen en 3.700 waterstaatkundige objecten zoals inlaten en stuwen. Daarnaast hebben we 25 grote afvalwaterzuiveringsinstallaties, 80 rioolgemalen en 220 kilometer persleidingen onder onze hoede. Hiermee zuiveren we het afvalwater voor meer dan 1,3 miljoen inwoners.</p><p></p><p>Het watersysteem van Rijnland maakt zelf weer onderdeel uit van een groter geheel: namelijk het stroomgebied van de Rijn. Omdat het beheer bovenstrooms direct gevolg heeft voor de aanvoer en kwaliteit van het water benedenstrooms zijn regionale, landelijke en internationale afspraken gemaakt over het waterbeheer (zie ook paragraaf 2.3).</p><p class="tussenkop">Wij zorgen met beheer en onderhoud voor de instandhouding van het watersysteem … </p><p>Dit doen we op twee manieren:</p><p>
                           <span class="vet">1) Actief beheer</span>
                        </p><p>Wij zorgen er met onze installaties voor dat de waterpeilen kloppen en het afvalwater gezuiverd wordt. Om deze taken te kunnen uitvoeren maaien en baggeren we watergangen, verhogen we dijken en voeren we onderhoud uit bij gemalen en afvalwaterzuiveringen.</p><p>
                           <span class="vet">2) Passief beheer</span>
                        </p><p>Werkzaamheden van inwoners, overheden en bedrijven kunnen het functioneren van het watersysteem beïnvloeden. Denk bijvoorbeeld aan de aanleg van steigers of het dempen van watergangen. Wij voorkomen en beperken de negatieve effecten daarvan. Dit doen we met: voorlichting, advisering, vergunningverlening, toezicht en handhaving. Dat laatste doen we door eerst te waarschuwen en pas als laatste stap te beboeten of bestuursrechtelijk op te treden.</p><p></p><p>Rijnland heeft hierbij een belangrijke voorbeeldfunctie. We zorgen er dan ook voor dat we bij de uitvoering van onze taken, aan alle (wettelijke)regels voldoen.</p><p class="tussenkop">… en waar dit noodzakelijk is voeren we verbeteringen door</p><p>We maken het watersysteem toekomstbestendig waar dat nodig is. Hiervoor moeten we eenmalig grote werkzaamheden uitvoeren. Denk hierbij onder andere aan: uitbreiding bemaling, kadeverbeteringen, verdieping van watergangen, het aanleggen van natuurvriendelijke oevers en waterbergingen.</p><div class="figuur geen" style="width: 100%"><img class="figuur" src="../media/image1.png" width="100%" alt=""></img></div></section><section class="geen"><p class="heading_2" id="d8e905"><span class="nummer">2.2</span>Wat geven we uit aan het waterbeheer?</p><div class="figuur geen" style="width: 100%"><img class="figuur" src="../media/image2.jpeg" width="100%" alt=""></img><p class="bijschrift">Bestedingen per bestuursprogramma (in miljoenen euro’s)</p></div><div class="figuur geen" style="width: 100%"><img class="figuur" src="../media/image3.jpeg" width="100%" alt=""></img><p class="bijschrift">Verdeling over belastingcategorieën</p></div><p>We heffen belastingen; zo kunnen we onze waterbeheertaken betalen. Onze jaarbegroting bedraagt in 2016 ongeveer 185 miljoen euro. Dit bedrag verdelen we over onze vier hoofdtaken en de algemene post BOD (Bestuur, Organisatie en Dienstverlening), welke worden aangeduid met de term bestuursprogramma. BOD beslaat waterschapsbrede thema’s zoals de calamiteitenorganisatie, samenwerkingsverbanden, risicomanagement, duurzaamheid &amp; innovatie en informatiebeveiliging.</p></section><section class="geen"><p class="heading_2" id="d8e939"><span class="nummer">2.3</span>Overzicht van de belangrijkste wettelijke kaders</p><p class="tussenkop">We werken binnen kaders</p><div class="nummering_1">
                           <p>Wij volgen de wetten, kaders en afspraken van de Europese Unie, het Rijk en de provincies die voor het waterbeheer gelden. Dit zijn de zeven belangrijkste:</p>
                           <div class="item"><div class="nummer"><p>•</p></div><div class="inhoud"><p>Europese Richtlijn Overstromingsrisico’s.</p></div></div>
                           <div class="item"><div class="nummer"><p>•</p></div><div class="inhoud"><p>Europese Kaderrichtlijn Water.</p></div></div>
                           <div class="item"><div class="nummer"><p>•</p></div><div class="inhoud"><p>Waterwet.</p></div></div>
                           <div class="item"><div class="nummer"><p>•</p></div><div class="inhoud"><p>Provinciale verordeningen.</p></div></div>
                           <div class="item"><div class="nummer"><p>•</p></div><div class="inhoud"><p>Bestuursakkoord Water.</p></div></div>
                           <div class="item"><div class="nummer"><p>•</p></div><div class="inhoud"><p>Deltabeslissing.</p></div></div>
                           <div class="item"><div class="nummer"><p>•</p></div><div class="inhoud"><p>Meerjarenafspraken energie-efficiëntie en klimaatakkoord.</p></div></div>
                        </div><p></p><p>Daarnaast heeft de Organisatie voor Economische Samenwerking en Ontwikkeling (OESO) in 2014 de organisatie van het Nederlandse waterbeheer onderzocht en een aantal belangrijke aanbevelingen gedaan.</p><p class="tussenkop">Europese Richtlijn Overstromingsrisico’s: beperk de gevolgen van overstromingen binnen Europa</p><p>Het gaat om de gevolgen van overstromingen voor de mens, het milieu, het cultureel erfgoed en de economie. De richtlijn verplicht de Europese lidstaten om informatie te verzamelen, nationaal en internationaal overleg te voeren en plannen te maken voor nationaal en grensoverschrijdend beheer van overstromingsrisico’s.</p><p class="tussenkop">Europese Kaderrichtlijn Water (KRW): in 2027 is ons Europese water van goede kwaliteit</p><div class="nummering_1">
                           <p>Zo kunnen de huidige en toekomstige generaties profiteren van schoon en gezond water. Alle Europese lidstaten hebben afgesproken dat ze dit doel uiterlijk in 2027 hebben bereikt. Vanaf 2010 zijn er drie uitvoeringstermijnen van zes jaar. Water van een goede kwaliteit:</p>
                           <div class="item"><div class="nummer"><p>•</p></div><div class="inhoud"><p>heeft een goede natuurwaarde en biodiversiteit.</p></div></div>
                           <div class="item"><div class="nummer"><p>•</p></div><div class="inhoud"><p>is veilig voor zwemmers.</p></div></div>
                           <div class="item"><div class="nummer"><p>•</p></div><div class="inhoud"><p>is eenvoudig als drinkwater in te zetten.</p></div></div>
                        </div><p></p><p>De richtlijn hanteert een stroomgebiedsbenadering. Rijnland ligt in het stroomgebied Rijn-West. Hierin werkt Rijnland samen met het Rijk, vier provincies, acht waterschappen en vele gemeenten.</p><p class="tussenkop">Waterwet en provinciale verordeningen: bescherming van het watersysteem</p><p>De Waterwet regelt het beheer van de waterkeringen, oppervlaktewater en grondwater, en verbetert ook de samenhang tussen waterbeleid en ruimtelijke ordening. De wet is gericht op het voorkomen dan wel beperken van overstromingen, wateroverlast en waterschaarste, de bescherming en verbetering van kwaliteit van watersystemen en de vervulling van maatschappelijke functies door watersystemen. De Waterwet gaat in 2018 op in de nieuwe Omgevingswet. Ook de landelijke zwemwaterwetgeving gaat hieronder vallen.</p><p></p><p>In de provinciale verordeningen zijn de in de Waterwet vastgelegde kaders uitgewerkt naar regionale gebiedsnormen. Voorbeelden hiervan zijn de normen voor de regionale waterkeringen en wateroverlast.</p><p class="tussenkop">Bestuursakkoord Water: krijg het watersysteem op orde</p><div class="nummering_1">
                           <p>In 2011 hebben het Rijk, de provincies, gemeenten, waterschappen en drinkwaterbedrijven het Bestuursakkoord Water ondertekend. Dit akkoord heeft een looptijd tot 2020. Doel van het akkoord is te blijven zorgen voor:</p>
                           <div class="item"><div class="nummer"><p>•</p></div><div class="inhoud"><p>veiligheid tegen overstromingen.</p></div></div>
                           <div class="item"><div class="nummer"><p>•</p></div><div class="inhoud"><p>een goede kwaliteit water.</p></div></div>
                           <div class="item"><div class="nummer"><p>•</p></div><div class="inhoud"><p>voldoende zoetwater.</p></div></div>
                        </div><p>De vijf partners willen dit bereiken door doelmatiger te werken, dat wil zeggen: goede kwaliteit tegen lagere kosten en minder bestuurlijke drukte. In het bestuursakkoord zijn hierover concrete afspraken gemaakt.</p><p class="tussenkop">Deltabeslissing: bescherm Nederland tegen hoogwater en zorg voor voldoende zoetwater</p><p>In het Deltaprogramma werken verschillende overheden samen om Nederland nu en in de toekomst te beschermen tegen hoogwater en te zorgen voor voldoende zoetwater. Dat doen we onder regie van de Deltacommissaris. Ieder jaar op Prinsjesdag verschijnt een nieuwe editie van het Deltaprogramma, die vooruitkijkt naar het jaar daarop. In 2014 heeft de Tweede Kamer de eerste deltabeslissingen voor de verschillende thema’s genomen. De kern daarvan is een nieuwe aanpak van zowel de waterveiligheid als de zoetwatervoorziening. Essentieel daarin is een nieuwe veiligheidsnorm voor de primaire keringen. Daardoor krijgt iedere Nederlander die achter een dijk woont minimaal dezelfde basisveiligheid. Bij zoetwatervoorziening gaat het om het verbeteren van de aanvoer van zoetwater en de gedeelde verantwoordelijkheid van Rijk, regio en gebruikers daarin. Daarnaast geven de deltabeslissingen aan op welke manier we ‘waterrobuust’ kunnen bouwen, om te voorkomen dat nieuwe problemen met waterveiligheid en zoetwatervoorziening ontstaan.</p><p class="tussenkop">Meerjarenafspraken energie-efficiëntie en klimaatakkoord</p><div class="nummering_1">
                           <p>De Unie van Waterschappen heeft in 2010 een Klimaatakkoord gesloten met het Rijk waarin voor alle waterschappen de volgende doelstellingen zijn opgenomen:</p>
                           <div class="item"><div class="nummer"><p>•</p></div><div class="inhoud"><p>energie-efficiency verbetering van gemiddeld 2% per jaar tussen 2005 en 2020.</p></div></div>
                           <div class="item"><div class="nummer"><p>•</p></div><div class="inhoud"><p>30% reductie van CO2 uitstoot in 2020, ten opzichte van 1990.</p></div></div>
                           <div class="item"><div class="nummer"><p>•</p></div><div class="inhoud"><p>40% duurzame energie door eigen opwekking in 2020 en 100% in 2050 (energieneutraal).</p></div></div>
                        </div><p></p><p>Nog voordat het Klimaatakkoord werd ondertekend hebben de waterschappen Meerjarenafsprakengemaakt (MJA3) met het Rijk over energiebesparing op de zuiveringen. Kern van deze afspraken is een energie-efficiency verbetering van 2% per jaar.</p><p class="tussenkop">Onderzoek OESO: we zijn klaar voor de toekomst</p><p>De internationale Organisatie voor Economische Samenwerking en Ontwikkeling (OESO) heeft in 2014 de organisatie van het Nederlandse waterbeheer onderzocht. Eén van de hoofdconclusies was dat het Nederlandse waterbeheer klaar is voor de toekomst. Een positieve conclusie! Daarnaast deed OESO ook aanbevelingen: het waterbewustzijn van de Nederlanders is opvallend laag, de verbetering van de waterkwaliteit stagneert en we moeten de samenhang tussen water en ruimtelijke ordening versterken. Ook wordt voorgesteld om het principe ‘de vervuiler en de gebruiker betaalt’ sterker te laten doorwerken en daarvoor nader onderzoek te doen naar de manier waarop het waterbeheer gefinancierd wordt.</p></section></section></body></html>