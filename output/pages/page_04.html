
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Waterveiligheid</title></head><body><section class="geen"><p class="heading_1" id="d8e1187"><span class="nummer">3.</span>Waterveiligheid</p><section class="geen"><p class="heading_2" id="d8e1198"><span class="nummer">3.1</span>Onze ambitie: Wij beschermen onze omgeving tegen overstromingen</p><div class="nummering_1">
                           <p>Dit is onze topprioriteit! Wij beschermen ons beheergebied en de Rijnlandse inwoners en bedrijven zo goed mogelijk tegen overstromingen vanuit zee, de rivieren en het regionale watersysteem. Hiervoor gebruiken we een aanpak in drie lagen. We noemen dat meerlaagsveiligheid:</p>
                           <div class="item"><div class="nummer"><p>1.</p></div><div class="inhoud"><p>Wij beschermen tegen overstromingen (preventie). Dit is de eerstelijnszorg voor veiligheid.</p></div></div>
                           <div class="item"><div class="nummer"><p>2.</p></div><div class="inhoud"><p>Wij adviseren over het beperken van de gevolgen van overstromingen (gevolgbeperking).</p></div></div>
                           <div class="item"><div class="nummer"><p>3.</p></div><div class="inhoud"><p>We bereiden ons goed voor op een calamiteit.</p></div></div>
                        </div><p></p></section><section class="geen"><p class="heading_2" id="d8e1248"><span class="nummer">3.2</span>Drie doelen voor 2016 tot en met 2021</p><p class="tussenkop">Wij beschermen tegen overstromingen (preventie)</p><div class="nummering_1">
                           <p>Dit doen we door de waterkeringen goed te beheren, te onderhouden en waar nodig te verbeteren:</p>
                           <div class="item"><div class="nummer"><p>•</p></div><div class="inhoud"><p>Eind 2021 voldoen alle primaire waterkeringen aan de norm.</p></div></div>
                           <div class="item"><div class="nummer"><p>•</p></div><div class="inhoud"><p>Eind 2021 voldoet 65% van de regionale waterkeringen aan de norm. In 2030 voldoen alle regionale waterkeringen aan de norm. We gaan uit van de toetsing van 2012.</p></div></div>
                        </div><p class="tussenkop">Wij adviseren over het beperken van de gevolgen van overstromingen (gevolgbeperking)</p><div class="nummering_1">
                           <div class="item"><div class="nummer"><p>•</p></div><div class="inhoud"><p>We adviseren onze partners actief over keuzes in de ruimtelijke inrichting.</p></div></div>
                           <div class="item"><div class="nummer"><p>•</p></div><div class="inhoud"><p>We hebben voor het hele gebied inzicht in de gevolgen van overstromingen. En we hebben inzicht in geschikte maatregelen voor duurzame ruimtelijke inrichting.</p></div></div>
                        </div><p class="tussenkop">We bereiden ons goed voor op een calamiteit*</p><div class="nummering_1">
                           <div class="item"><div class="nummer"><p>•</p></div><div class="inhoud"><p>We waarborgen slagvaardig en doelmatig optreden voor, tijdens en na afloop van een (dreigende) calamiteit.</p></div></div>
                           <div class="item"><div class="nummer"><p>•</p></div><div class="inhoud"><p>We zorgen er samen met onze veiligheidspartners voor dat inwoners en bedrijven weten wat ze moeten doen bij een (dreigende) calamiteit.</p></div></div>
                        </div><p></p><p>
                           <span class="cursief">*Het goed voorbereiden op calamiteiten is niet alleen van belang voor het thema Waterveiligheid, maar ook voor de andere thema’s. Om dubbelingen in tekst te voorkomen is het onderwerp calamiteitenbestrijding alleen bij het thema Waterveiligheid opgenomen.</span>
                        </p></section><section class="geen"><p class="heading_2" id="d8e1347"><span class="nummer">3.3</span>Waterveiligheid, waar gaat het over?</p><p>Wonen in Rijnland lijkt zo vanzelfsprekend, maar doordat een groot deel onder zeeniveau ligt, blijft het beheergebied niet lang droog zonder duinen, dijken en kades. Rijnland kent twee soorten waterkeringen: primaire waterkeringen en regionale waterkeringen.</p><p class="tussenkop">Primaire waterkeringen beschermen tegen hoogwater vanuit zee en de rivieren</p><p>Onze primaire waterkeringen behoren tot een stelsel van waterkeringen – dijkring 14 geheten – dat ruwweg de hele Randstad omsluit. Rijnland beheert daarvan tussen Wassenaar en IJmuiden 40 kilometer duinen en aan de noordzijde van de Hollandsche IJssel, bij Gouda, 10 kilometer rivierdijk. Ook de 23 kilometer lange Spaarndammerdijk vanaf IJmuiden tot Halfweg maakt daar deel van uit. De bescherming van Rijnlands gebied is ook afhankelijk van waterkeringen bij ‘de buren’: de noordelijke Lekdijken tussen Amerongen en Schoonhoven, de stormvloedkering in de Hollandsche IJssel en het sluizencomplex in IJmuiden. De primaire waterkeringen die niet direct ‘gevaarlijk buitenwater’ keren, zoals de zee of een rivier, heten primaire C-keringen.</p><p></p><p>Het Rijk stelt de veiligheidsnormen vast waaraan de primaire waterkeringen moeten voldoen. Voldoen de keringen niet aan deze normen, dan worden ze vanuit nationaal belang verbeterd. Verbeteringen vinden plaats binnen het Hoogwaterbeschermingsprogramma (HWBP). Het Hoogwaterbeschermingsprogramma wordt door het Rijk en de gezamenlijke waterschappen betaald, beide voor de helft. Per verbeteringsproject betaalt het Hoogwaterbeschermingsprogramma 90% van de projectkosten en 10% projectgebonden bijdrage komt ten laste van het waterschap waar de waterkering in ligt.</p><p class="tussenkop">Regionale waterkeringen beschermen polders tegen het hoger gelegen boezemwater</p><p>In het Rijnlands gebied ligt ongeveer 1300 kilometer aan regionale waterkeringen. De provincies stellen de normen voor de regionale waterkeringen vast. Hoe groter de economische waarde van het te beschermen gebied, hoe hoger de veiligheidsklasse van de waterkering. De verantwoordelijkheid voor het beheer en onderhoud van de regionale waterkeringen ligt bij Rijnland.</p></section><section class="geen"><p class="heading_2" id="d8e1383"><span class="nummer">3.4</span>Wij beschermen tegen overstromingen (preventie)</p><p>De bodem daalt en de zeespiegel stijgt, beide met enkele millimeters per jaar. Dit heeft gevolgen voor onze waterkeringen. Om hier goed op voorbereid te zijn verhogen en versterken we dan ook regelmatig onze waterkeringen. En we zetten instrumenten als voorlichting, advisering, vergunningverlening en handhaving in. Deze zorg voor de waterkeringen wordt aangeduid met de term ‘zorgplicht’.</p><p class="tussenkop">De primaire waterkeringen: we hebben nog een beperkte verbeteropgave</p><p>In de planperiode wordt de laatste ‘zwakke schakel’ langs de Hollandsche IJssel, ter hoogte van Gouda, op orde gebracht. Onderdeel hiervan zijn de vooroevers langs deze waterkering die vooralsnog zijn afgekeurd. Samen met het Rijk, provincies en de betrokken waterbeheerders wordt in de ‘Projectoverstijgende Verkenning Vooroevers’ onderzocht of ze alsnog kunnen worden goedgekeurd.</p><p></p><p>De kust is met het afronden van het Kustwerk Noordwijk en Kustwerk Katwijk helemaal op orde. Uitgangspunt hierbij is dat de basiskustlijn door het Rijk met zandsuppleties op orde wordt gehouden.</p><p></p><p>Naar verwachting wordt in 2017 de primaire functie van de Spaarndammerdijk en de waterkering langs de Gekanaliseerde Hollandsche IJssel gewijzigd in een regionale functie. Dit in het kader van de ‘Dijkversterking Centraal Holland’, waarin we samen met het Rijk, de provincies en de betrokken waterbeheerders kijken of het doelmatiger is om de Lekdijken te versterken in plaats van deze primaire C-keringen. Als die status wordt gewijzigd, dan zorgen we ervoor dat deze nieuwe regionale waterkeringen aan de provinciale normen voldoen.</p><p class="tussenkop">We doorlopen een nieuwe toetscyclus voor de primaire waterkeringen</p><p>In 2017 worden nieuwe normen voor primaire waterkeringen vastgelegd in de wet, gebaseerd op overstromingsrisico’s. Op dat moment start ook de vierde landelijke toetsronde van de primaire waterkeringen. Toetsen is een periodieke activiteit en kan worden gezien als een soort APK van de dijken. Zijn ze sterk genoeg? Voldoen ze aan de nieuwste inzichten en normen? We verwachten voor de primaire waterkeringen slechts beperkte nieuwe opgaven, die we pas in de volgende planperiode hoeven uit te voeren.</p><p class="tussenkop">De regionale waterkeringen: we gaan door met het onderhouds- en verbeterprogramma … </p><p>Voor de regionale waterkeringen ligt de nadruk in de planperiode op een risicogestuurd beheer- en onderhoudsprogramma. Door bodemdaling moeten we vooral veendijken om de tien tot dertig jaar ophogen. Daarnaast moet van sommige keringen (ook) de stabiliteit nog worden verbeterd. In de planperiode pakken we jaarlijks de meest urgente strekkingen aan. Het gaat hierbij om ongeveer 15 tot 20 kilometer. Met deze ‘instandhouding’ onderhouden we de kruin en het talud preventief met lagen klei. Dit is gericht op het compenseren van verzakkingen en het voorkomen van destabilisatie. Deze werkzaamheden zijn eenvoudiger en veroorzaken minder overlast dan de grootschalige kadereconstructies uit de vorige planperiode. Aan het begin van de planperiode voldoet 55% van de regionale waterkeringen aan de provinciale normen. Met deze aanpak zorgen we ervoor dat dat aan het eind van de planperiode 65% is, zodat we stap voor stap toewerken naar een verbetering van de regionale waterkeringen in ons gebied.</p><Kadertekst>
                           <Kop>
                              <Opschrift>65% van de regionale waterkeringen voldoet aan de normen. Wat betekent dat?</Opschrift>
                           </Kop>
                           <p>Waterschappen zijn verplicht om te toetsen of de waterkeringen aan de wettelijke veiligheidseisen (normen) voldoen. Als uit de toetsing blijkt dat een waterkering niet voldoet, dan moet het waterschap maatregelen nemen. Deze cyclus van eerst normen stellen, dan toetsen en vervolgens maatregelen treffen, is in 2012 gestart.</p>
                           <p></p>
                           <p>Uit de eerste toetsing volgde een omvangrijke opgave om alle regionale waterkeringen aan de norm te kunnen laten voldoen. Wel laten de toetsresultaten grote onderlinge verschillen zien, waardoor het risico op falen tussen waterkeringen onderling sterk verschilt. Dit biedt ruimte om de aanpak van regionale waterkeringen over de tijd te spreiden, waarmee ook de kosten en risico’s beheersbaar blijven. Het is namelijk te duur om alles snel 100% op orde te brengen. Rijnland heeft na 2012 direct de meest risicovolle strekkingen aangepakt. Hierbij is gekeken naar de kans op falen en naar de mogelijke gevolgen bij falen (risico aanpak). De komende jaren gaan we daarmee door in een tempo passend bij de kosten en de risico’s. In de tussentijd houden we alle waterkeringen goed in de gaten. Constateren we een gebrek dan pakken we dat direct aan. Omdat we steeds de meest risicovolle waterkeringen aanpakken, neemt de veiligheid voor het gehele gebied van Rijnland steeds verder toe.</p>
                        </Kadertekst><p class="tussenkop">… en we onderzoeken hoe de resterende opgave zo kostenefficiënt als mogelijk kan worden aangepakt</p><p>Conform de afspraken met de provincies moeten in 2030 alle regionale waterkeringen aan de normen voldoen. Dit vergt na 2021 waarschijnlijk nog grote investeringen. Hoe groot de resterende opgave is, is afhankelijk van de volgende toetsing van de regionale waterkering die in 2024 aan de provincies moet worden opgeleverd. Daarnaast starten we in deze planperiode onderzoek, hoe we de resterende opgave zo kostenefficiënt als mogelijk kunnen uitvoeren. Daarbij maken we gebruik van de leerpunten van de kadeverbeterings-werkzaamheden in de vorige planpierode. Ook wordt nadrukkelijk gekeken naar kostenbesparende innovatie maatregelen, zoals het areaal verkleinen door trajecten af te sluiten van het boezemsysteem en het nemen van gevolgbeperkende maatregelen in de polders.</p><p class="tussenkop">We toetsen de objecten die in, of op de waterkeringen staan</p><p>Deze objecten kunnen een negatieve invloed hebben op de stabiliteit van de waterkeringen. Dit geldt zowel voor de waterkerende objecten (sluizen, damwanden) als voor de niet-waterkerende (huizen, bomen en leidingen). Na de in 2015 gestarte inventarisatie, volgt de toetsing. Als uit de toetsing volgt dat er een acuut risico is, dan nemen we direct maatregelen.</p><p class="tussenkop">We geven ruimte voor versterking van de natuurwaarden</p><p>Dit doen we waar de veiligheid dat toelaat en de beheerkosten niet substantieel toenemen. Het onderhoud aan de waterkeringen wordt waar mogelijk ecologisch uitgevoerd, met respect voor de bestaande begroeiing en natuurlijke processen.</p><p class="tussenkop">We werken nauw samen met de omgeving</p><p>Dat is met Rijk, provincies, (buur)waterschappen, gemeenten, bewoners en kennisinstellingen. Niet alleen stemmen we ruimtelijke ontwikkelingen en ontwerpkeuzes af, maar ook proberen we de werkzaamheden aan waterkeringen met andere werkzaamheden te combineren. Waar nodig komen we in overleg met de omgeving tot maatwerkoplossingen. Dit leidt tot slimmere ontwerpen, lagere kosten en een soepele uitvoering.</p><p class="tussenkop">We onderzoeken wat we met de nog niet-genormeerde polderkeringen doen</p><p>Rijnland heeft ook nog een aantal polderkeringen. Deze keren slechts een beperkte hoeveelheid water. Betreffende waterkeringen hebben (nog) geen regionale functie van de provincie gekregen. De reden hiervoor is dat er slechts beperkte gevolgen zijn als deze waterkeringen falen.</p><p></p><p>Hebben ze geen waterbeheerfunctie meer? Dan halen we ze uit de legger en vervalt de beschermde status. Als ze nog wel een waterbeheerfunctie hebben, dan kwalificeert de provincie ze als regionale waterkeringen en gaan we ze als regionale waterkeringen beheren en onderhouden.</p><p class="tussenkop">We voorkomen activiteiten die een negatieve invloed hebben op de waterkeringen</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Dit doen we met voorlichting, advisering, vergunningverlening en handhaving. Zo gebruiken we ‘de watertoets’ om de waterbelangen proactief in te brengen in ruimtelijke plannen.</p></div></div>
                           <div class="item"><div class="nummer"><p>•</p></div><div class="inhoud"><p>We gaan door met het verder vereenvoudigen en ontsluiten van de regels. Voor kleine werken zoals een schuur of straatmeubilair op een waterkering geldt tegenwoordig een zorgplicht. Deze mogen worden aangelegd zonder vergunning of melding, mits er zorgvuldig wordt gehandeld. Voor werken met een groter risico voor de waterkeringen, zoals kabels en leidingen, gelden algemene regels en soms een vergunningplicht.</p></div></div>
                           <div class="item"><div class="nummer"><p>•</p></div><div class="inhoud"><p>We houden toezicht en controleren op de naleving van regels. Als dat nodig is, treden we handhavend op.</p></div></div>
                        </div><p class="tussenkop">We beschermen de waterkeringen tegen muskus- en beverratten</p><p>Muskus- en beverratten kunnen onze waterkeringen beschadigen met hun graverij. Sinds 2012 werken we met andere waterschappen samen aan het muskusrattenbeheer. De dagelijkse organisatie is ondergebracht bij hoogheemraadschap De Stichtse Rijnlanden. Vooralsnog is bestrijding van muskusratten de enige optie waarmee we graverij aan waterkeringen kunnen tegengaan. Landelijk zoeken we naar alternatieven, die minder dierenleed veroorzaken zonder dat dit leidt tot veel hogere kosten. Wij nemen hier, via de beheerorganisatie, actief aan deel.</p><p class="tussenkop">We houden de beleidskaders actueel</p><p>De gegevens die noodzakelijk zijn om het beheer en onderhoud aan de waterkeringen goed te kunnen uitvoeren zijn vastgelegd in beleidskaders: keur, leggers, beheerregister en de Nota Waterkeringen. Essentieel is dat deze op orde zijn en op orde worden gehouden. Dit actualiseren is een doorlopend proces. Het gaat om aanpassingen als gevolg van veranderingen in het veld, nieuwe inzichten en nieuwe wetten. Daarbij werken we toe naar een dusdanig kwaliteitsniveau van de gegevens, dat we nog beter inzicht krijgen in de actuele toestand van de waterkeringen.</p></section><section class="geen"><p class="heading_2" id="d8e1532"><span class="nummer">3.5</span>Wij adviseren over het beperken van de gevolgen van overstromingen (gevolgbeperking)</p><p>Het hebben en houden van stabiele waterkeringen is de meest doelmatige oplossing voor de waterveiligheid in Nederland. Dit baseren we op het Deltaprogramma. Maar hoe sterk en hoog onze waterkeringen ook zijn, een overstroming valt nooit uit te sluiten. Dit ‘restrisico’ accepteren we als maatschappij, maar dat wil niet zeggen dat we geen aanvullende maatregelen kunnen nemen om de gevolgen te beperken.</p><p class="tussenkop">We vergroten het waterbewustzijn</p><p>Vooraleerst is het noodzakelijk dat inwoners en bedrijven weten dat ze in een overstroombaargebied wonen en werken, wat de gevolgen van overstromingen kunnen zijn en welke maatregelen zij zelf kunnen nemen om de gevolgen van een overstroming te beperken. Samen met onze partners (provincies, veiligheidsregio’s en gemeenten) zet Rijnland zich de komende planperiode dan ook actief in om dit waterbewustzijn bij inwoners en bedrijven te vergroten.</p><p class="tussenkop">We adviseren onze partners, inwoners en bedrijven actief over keuzes in de ruimtelijke inrichting</p><p>Door ruimte te geven aan het water en het slim inrichten van het beheergebied kunnen we de gevolgen van overstromingen beperken. Denk hierbij aan het hoger plaatsen van gebouwen of het toepassen van drijvende woningen. Om dit te bereiken werken waterschappen nauw samen met de verantwoordelijken voor de ruimtelijke ordening: de gemeenten en de provincies. Wij gaan deze adviesrol actief invullen. Hiervoor gebruiken wij bijvoorbeeld ‘de watertoets’: met dit instrument toetsten we de inrichting van een gebied aan de overstromingsrisico’s.</p><p class="tussenkop">We zoeken partners voor een pilot</p><p>Wij willen graag in de planperiode samen met anderen een pilot uitvoeren. Hierin testen we concepten van gevolgbeperking en ontwikkelen we deze concepten verder door.</p><p class="tussenkop">We zorgen voor realistische overstromingsbeelden</p><p>Dit heeft grote meerwaarde bij het actief bestrijden van (mogelijke) overstromingen. Bovendien laten we zo zien wat de gevolgen zijn van overstromingen.</p></section><section class="geen"><p class="heading_2" id="d8e1575"><span class="nummer">3.6</span>Wij bereiden ons goed voor op calamiteiten</p><p>
                           <span class="cursief">Het goed voorbereiden op calamiteiten is niet alleen van belang voor het thema Waterveiligheid, maar ook voor de andere thema’s. Om dubbelingen te voorkomen is het onderwerp calamiteitenbestrijding alleen bij het thema Waterveiligheid opgenomen.</span>
                        </p><p class="tussenkop">We waarborgen slagvaardig en doelmatig optreden voor, tijdens en na afloop van een (dreigende) calamiteit …</p><p>Calamiteiten zijn helaas nooit uit te sluiten, maar dat wil niet zeggen dat we geen aanvullende maatregelen kunnen nemen om de gevolgen te beperken. Rijnland bereidt zich dan ook goed voor op alle mogelijke waterstaatkundige calamiteiten die zich in het beheergebied kunnen voordoen. Het gaat daarbij niet alleen om overstromingen, maar ook om bijvoorbeeld waterkwaliteitsincidenten zoals illegale lozingen, of incidenten op één van de afvalwaterzuiveringsinstallaties. Hiervoor heeft Rijnland een slagvaardige calamiteitenorganisatie, kunnen noodmiddelen snel en flexibel in het hele gebied worden ingezet en wordt gezorgd voor een goede crisiscommunicatie met de omgeving.</p><p></p><p>Aandachtspunt hierbij is dat er enerzijds van Rijnland een effectieve aanpak van waterstaatkundige calamiteiten mag worden verwacht, maar er anderzijds grenzen zitten aan wat Rijnland kan doen. In het calamiteitenplan is vastgelegd hoe Rijnland voor, tijdens en na afloop van een (dreigende) calamiteit moet optreden. Essentieel daarbij is een goede samenwerking met de veiligheidspartners: veiligheidsregio’s, provincies, collega waterbeheerders en de landelijke overheid. Wij onderhouden met hen dan ook actief contact.</p><p class="tussenkop">… en zetten daarbij in op een goede crisiscommunicatie met de omgeving</p><p>We zorgen er samen met onze veiligheidspartners voor dat inwoners en bedrijven weten wat ze moeten doen bij een (dreigende) calamiteit.</p><p class="tussenkop">Wij lopen voorop … </p><p>De afgelopen jaren hebben we hard gewerkt om de Rijnlandse calamiteitenorganisatie goed te organiseren en te trainen. Kritische succesfactor daarbij is snelle informatiedeling. Hiertoe hebben we als eerste waterschap het netcentrisch werken ingevoerd. Dit deden we in nauwe samenwerking met de veiligheidsregio’s. Netcentrisch werken is een systeem en werkwijze waarmee heel snel informatie kan worden uitgewisseld tussen het veld en kantoor. Het resultaat van al deze inspanningen is dat de Rijnlandse calamiteitenorganisatie vooroploopt ten opzichte van andere waterschappen.</p><p class="tussenkop">… en bestendigen ons behaalde niveau</p><div class="nummering_1">
                           <p>Binnen de planperiode werken we aan vijf speerpunten:</p>
                           <div class="item"><div class="nummer"><p>•</p></div><div class="inhoud"><p>We verbeteren de crisiscommunicatie verder.</p></div></div>
                           <div class="item"><div class="nummer"><p>•</p></div><div class="inhoud"><p>We actualiseren onze plannen.</p></div></div>
                           <div class="item"><div class="nummer"><p>•</p></div><div class="inhoud"><p>We hebben onze bestrijdingsmiddelen op orde en kunnen deze tijdens calamiteiten snel en flexibel inzetten. Het gaat daarbij onder andere om noodpompen en de moderne variant van zandzakken: de boxbarriers.</p></div></div>
                           <div class="item"><div class="nummer"><p>•</p></div><div class="inhoud"><p>We continueren opleidingen, trainingen en oefeningen.</p></div></div>
                           <div class="item"><div class="nummer"><p>•</p></div><div class="inhoud"><p>We evalueren incidenten om toekomstige crises nog beter te kunnen bestrijden.</p></div></div>
                           <div class="item"><div class="nummer"><p>•</p></div><div class="inhoud"><p>We organiseren in de planperiode één grote systeemoefening met onze veiligheidspartners.</p></div></div>
                        </div><Kadertekst>
                           <Kop>
                              <Opschrift>Voorbeeld van meerlaagsveiligheid, sluiseiland Gouda</Opschrift>
                           </Kop>
                           <p>De primaire waterkering langs de Hollandsche IJssel moet worden verbeterd. Bij het sluiseiland in Gouda zijn er twee tracés mogelijk. De voor Rijnland goedkoopste variant is een zo kort mogelijk tracé tussen het sluizencomplex en het Rijnlandse boezemgemaal. Een deel van de N207 komt hiermee echter buitendijks te liggen. Dit betekent dat tijdens een superstorm het talud van de N207 aangetast kan worden door hoog water.</p>
                           <p></p>
                           <p>Juist in dit soort extreme scenario’s heeft de N207 een belangrijke functie. Dit komt omdat de N207 een belangrijke evacuatieroute uit de Krimpenerwaard is, mocht daar een overstroming plaatsvinden.</p>
                           <p>Daarom wordt het talud van de N207 toch volledig beschermd tegen afslag door golven. Tegen geringe meerkosten voldoen we zo aan het principe van meerlaagsveiligheid.</p>
                           <p class="tussenkop">Kustwerk Katwijk: mooi én ruim én veilig</p>
                           <p>Een goed voorbeeld van samenwerking is het Kustwerk Katwijk. In dit project werkten de provincie Zuid-Holland, Rijkswaterstaat, Rijnland, de gemeente Katwijk, de bewoners en andere belanghebbenden nauw samen aan een veilige en mooie Katwijkse kust. Er is een oplossing gevonden om drie schijnbaar tegenstrijdige doelen te behalen: kustversterking, extra parkeerplekken en het behoud van het unieke karakter van de boulevard. Hiervoor is een dijk in duinconstructie gebouwd. De parkeergarage is ‘verstopt’ onder een nieuw breder duin, waar recreanten kunnen wandelen.</p>
                           <p class="tussenkop">Gezamenlijk kennis ontwikkelen voor regionale waterkeringen.</p>
                           <p>Met de westelijke provincies en de buurwaterschappen werken we intensief samen aan gepaste normering en werkwijze van toetsing van regionale waterkeringen in de Ontwikkeling Regionale waterkeringen. Op deze wijze verenigen de waterschappen, kennisinstituten en provincies hun kennis over veiligheid en de faalmechanismen die gelden voor verschillende soorten waterkeringen. Dit leidt tot overeenstemming over werkwijze en is een efficiënte manier om de zeer specialistische kennis te bundelen.</p>
                        </Kadertekst></section></section></body></html>