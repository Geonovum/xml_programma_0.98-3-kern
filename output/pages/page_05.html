
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Voldoende Water</title></head><body><section class="geen"><p class="heading_1" id="d8e1719"><span class="nummer">4.</span>Voldoende Water</p><section class="geen"><p class="heading_2" id="d8e1730"><span class="nummer">4.1</span>Onze ambitie: We zorgen voor voldoende water. Niet te veel en niet te weinig, passend bij het gebruik</p><p>Droge voeten en waterstanden die passen bij het landgebruik, het lijkt zo vanzelfsprekend. Maar dat is het niet. Want Rijnland ligt voor een groot deel onder zeeniveau. Bovendien zijn er flinke hoogteverschillen ontstaan tussen gebieden die naast elkaar liggen, soms met een verschil van meer dan vijf meter. Daarnaast neemt door klimaatverandering en bodemdaling de druk op het watersysteem toe. Dag in dag uit zijn onze gemalen aan het werk om overtollig water af te voeren of tijdens droogte juist water aan te voeren. Hierbij wordt gebruikgemaakt van een uitgebreid stelsel van watergangen, kunstwerken en gemalen. Goed beheer en onderhoud van dit stelsel is essentieel, waarbij we tijdig inspelen op klimaatverandering en andere relevante ontwikkelingen. Dat doen we samen met onze partners. Daardoor houden we nu en in de toekomst droge voeten en kan iedereen beschikken over voldoende water van de juiste kwaliteit.</p></section><section class="geen"><p class="heading_2" id="d8e1748"><span class="nummer">4.2</span>Vier doelen voor 2016 tot en met 2021</p><p class="tussenkop">Wij zorgen ervoor dat de waterpeilen kloppen</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Eind 2021 heeft 80% van het beheergebied een actueel peilbesluit en voeren wij het peilbeheer volgens dat peilbesluit uit. In 2027 is dit voor het hele gebied op orde.</p></div></div>
                        </div><p class="tussenkop">Wij zorgen voor de instandhouding van het watersysteem</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Eind 2021 zijn 80% van alle oppervlaktewateren en kunstwerken waarvoor Rijnland onderhoudsplichtig is op orde. In 2027 geldt dat voor het hele beheergebied.</p></div></div>
                        </div><p class="tussenkop">Wij beperken de gevolgen van wateroverlast</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Eind 2021 voldoet 85% van het watersysteem aan de normen voor bescherming tegen wateroverlast. In 2024 is dit voor het hele gebied op orde.</p></div></div>
                        </div><p class="tussenkop">Wij zorgen voor voldoende zoetwater</p><div class="nummering_1">
                           <div class="item"><div class="nummer"><p>•</p></div><div class="inhoud"><p>We breiden voor 2021 de capaciteit van de KWA uit van 7 naar 15 m<span class="superscript">3</span>/s.</p></div></div>
                           <div class="item"><div class="nummer"><p>•</p></div><div class="inhoud"><p>Voor 2021 stellen we voor ten minste drie gebieden de voorzieningenniveaus vast.</p></div></div>
                        </div></section><section class="geen"><p class="heading_2" id="d8e1836"><span class="nummer">4.3</span>Voldoende water, waar gaat het over?</p><p>Wij zijn de integrale beheerder van het oppervlaktewatersysteem in Rijnland. Daarnaast hebben we samen met gemeenten en provincies het beheer over het grondwater en een beperkte vaarwegtaak.</p><p class="tussenkop">Het watersysteem, hoe werkt dat?</p><div class="nummering_1">
                           <p>Ongeveer 12.000 km watergangen, 375 gemalen, meer dan 2.200 stuwen en 1.500 inlaten waarborgen het waterpeil in het beheergebied. Dit werkt als volgt:</p>
                           <div class="item"><div class="nummer"><p>•</p></div><div class="inhoud"><p>Het beheergebied bestaat uit het hoger gelegen boezemland met een oppervlakte van 300 km<span class="superscript">2</span> en 200 lager gelegen polders met een gezamenlijk oppervlak van 875 km<span class="superscript">2</span>.</p></div></div>
                           <div class="item"><div class="nummer"><p>•</p></div><div class="inhoud"><p>Daarin onderscheiden we primaire- en overige oppervlaktewateren. De primaire oppervlaktewateren zijn de belangrijkste watergangen in het gebied, die zorgen voor de aan- en afvoer van het water naar de gemalen. De overige oppervlaktewateren hebben een voornamelijk lokaal belang.</p></div></div>
                           <div class="item"><div class="nummer"><p>•</p></div><div class="inhoud"><p>Vanuit de polders wordt water opgepompt naar de boezem.</p></div></div>
                           <div class="item"><div class="nummer"><p>•</p></div><div class="inhoud"><p>Ook ontvangen we op de boezem water van een aantal buurwaterschappen.</p></div></div>
                           <div class="item"><div class="nummer"><p>•</p></div><div class="inhoud"><p>Die boezem is een centraal systeem van watergangen, meren en plassen. Het voert via vier gemalen het</p></div></div>
                           <div class="item"><div class="nummer"><p>•</p></div><div class="inhoud"><p>water af naar de Noordzee, het Noordzeekanaal en de Hollandsche IJssel.</p></div></div>
                           <div class="item"><div class="nummer"><p>•</p></div><div class="inhoud"><p>Bij een dreigend watertekort kunnen we bij Gouda water inlaten. Daarna verspreidt het water zich via de boezem over alle polders.</p></div></div>
                           <div class="item"><div class="nummer"><p>•</p></div><div class="inhoud"><p>In zeer droge tijden kunnen we ook nog de Kleinschalige Wateraanvoervoorzieningen (KWA) inzetten. Dit is een stelsel van watergangen tussen Rijnland, het Amsterdam-Rijnkanaal en de Lek.</p></div></div>
                        </div><p class="tussenkop">Samen met de gebruikers onderhouden wij het watersysteem … </p><p>Wie waar verantwoordelijk is voor het onderhoud en wat dit onderhoud inhoudt, is vastgelegd in een openbaar register. Dit register wordt ‘legger’ genoemd. Rijnland is verantwoordelijk voor het onderhoud van de primaire oppervlaktewateren en de eigenaren/gebruikers voor de overige oppervlaktewateren. In een aantal gevallen heeft Rijnland ook een onderhoudsverplichting in de overige oppervlaktewateren. Onder andere daar waar Rijnland het onderhoud van het stedelijk water heeft overgenomen.</p><p class="tussenkop">… en houden we toezicht of het onderhoud goed wordt uitgevoerd</p><p>De aanwezigheid van teveel waterplanten en bagger belemmert de aan- en afvoer van water. Het is dan ook belangrijk dat de watergangen goed onderhouden worden. Eén tot twee keer per jaar controleren we of de watergangen voldoende zijn onderhouden. We noemen dat ‘de schouw’.</p><p class="tussenkop">Grondwater beheren we samen met gemeenten en provincies</p><p>Sinds 2009 reguleren wij grondwateronttrekkingen en adviseren we anderen over grondwater. De provincies blijven (vooralsnog) verantwoordelijk voor de grondwateronttrekkingen voor drinkwater, energie en de grote bedrijven. De gemeenten hebben een zorgtaak voor grondwateroverlast in stedelijk gebied maar ook huiseigenaren hebben een eigen verantwoordelijkheid. Wij beheren het grondwaterpeil of de grondwatervoorraad niet actief, maar beïnvloeden het via het peilbeheer en door vergunningverlening en handhaving van grondwateronttrekkingen. Goed inzicht in het functioneren van het grondwater kan bijdragen aan het benutten van de veerkracht van watersystemen.</p><p class="tussenkop">Wij zijn vaarwegbeheerder van de doorgaande recreatieve scheepvaartroutes … </p><p>Het gaat daarbij om het op diepte houden van de scheepvaartwegen en de bediening en instandhouding van enkele sluizen. Het vaarwegbeheer van de beroepsvaarwegen ligt bij de provincies. Voor het lokale vaarwegennetwerk zijn door de provincie geen officiële vaarwegbeheerders aangewezen. Het is daar aan de gemeenten om zelf het beheer te regelen.</p><p class="tussenkop">… en nautisch beheerder van een groot aantal watergangen</p><div class="nummering_1">
                           <p>De nautische beheerder heeft tot taak te zorgen voor een vlot en veilig scheepvaartverkeer. Hiervoor houdt de nautische beheerder toezicht op de vaarbewegingen, stelt verkeersregels op en plaatst verkeersborden. In het beheergebied van Rijnland zijn door de provincies verschillende nautische beheerders aangewezen:</p>
                           <div class="item"><div class="nummer"><p>•</p></div><div class="inhoud"><p>De provincies zijn nautisch beheerder van de beroepsvaarwegen.</p></div></div>
                           <div class="item"><div class="nummer"><p>•</p></div><div class="inhoud"><p>De gemeenten voor de grote recreatieplassen en enkele specifieke vaartrajecten in stedelijk gebied.</p></div></div>
                           <div class="item"><div class="nummer"><p>•</p></div><div class="inhoud"><p>Rijnland voor alle overige vaarwateren.</p></div></div>
                        </div></section><section class="geen"><p class="heading_2" id="d8e2004"><span class="nummer">4.4</span>Wij zorgen ervoor dat de waterpeilen kloppen</p><p class="tussenkop">Onze kerntaak is het dagelijkse peilbeheer</p><p>Dit doen we met onze gemalen, stuwen en inlaten. Hierbij houden we ons aan de vastgelegde peilen in de peilbesluiten. Bij het dagelijkse peilbeheer maken we gebruik van de modernste technieken om het water zo optimaal mogelijk te sturen en te beheren. Het zo goed als mogelijk anticiperen op de weersvoorspellingen speelt hierbij een belangrijke rol. Net als het onderling slim afstemmen van het peilbeheer met Rijkswaterstaat en de buurwaterschappen.</p><p class="tussenkop">We stellen in goed overleg met de belanghebbenden de waterpeilen vast</p><p>Daarbij zoeken wij het optimum dat duurzaam voldoet aan de diverse functies en belangen en de bijbehorende kosten en baten. Waar het faciliteren van de huidige functies niet doelmatig is, gaan we in overleg met de ruimtelijke ordenaars en gebruikers om te kijken welke andere oplossingen mogelijk zijn.</p><p></p><p>In sommige gevallen leidt het vastgestelde peil tot ‘onevenredige’ benadeling van een individueel belang. In dat geval is het, onder voorwaarden, mogelijk een afwijkend peil in te stellen door de belanghebbende. We evalueren in de eerste helft van de planperiode de aanpak van deze zogenoemde particuliere peilafwijkingen en kijken daarbij onder andere of we de regels verder kunnen vereenvoudigen (deregulering).</p><p></p><p>Speciale aandacht verdient de bodemdaling die in grote delen van het gebied – met name in het veenweidegebied en historische steden zoals Gouda – optreedt. Het gaat daarbij ook om de oxidatie van veen, dat bijdraagt aan de uitstoot van broeikasgassen. Samen met de collega overheden, gebruikers en kennisinstellingen zoals het Veenweide Innovatie Centrum (VIC) onderzoeken we hoe we de bodemdaling kunnen afremmen en/of de gevolgen van bodemdaling kunnen beperken.</p></section><section class="geen"><p class="heading_2" id="d8e2043"><span class="nummer">4.5</span>Wij zorgen voor de instandhouding van het watersysteem</p><div class="nummering_1">
                           <p>Gemalen vergen regelmatig onderhoud en watergangen moeten worden gemaaid en gebaggerd zodat ze niet langzaam dichtgroeien en dichtslibben. Hierbij gelden de volgende uitgangspunten:</p>
                           <div class="item"><div class="nummer"><p>•</p></div><div class="inhoud"><p>We doen dit tegen zo laag mogelijk kosten en maken daarbij continu de afweging tussen functie, risico’s en levensduurkosten. Dat noemen we Assetmanagement.</p></div></div>
                           <div class="item"><div class="nummer"><p>•</p></div><div class="inhoud"><p>Daarbij kijken we ook of onderhoud, binnen bepaalde kaders, niet beter door anderen kan worden gedaan. Bijvoorbeeld via blauwe diensten.</p></div></div>
                           <div class="item"><div class="nummer"><p>•</p></div><div class="inhoud"><p>We doen dit zo duurzaam mogelijk: in materialen, energieverbruik en invloed op de omgeving.</p></div></div>
                        </div><p class="tussenkop">We onderhouden de kunstwerken</p><p>We houden de poldergemalen, de boezemgemalen en overige kunstwerken (voor zover wij onderhoudsplichtig zijn) in goede conditie. Dit varieert van regulier ‘klein’ onderhoud tot totale nieuwbouw. In de planperiode geven we hieraan een impuls vanwege de grote achterstanden. Zo staat onder andere de renovatie van het boezemgemaal Spaarndam op de planning. Waar mogelijk maken we ze visvriendelijk en/ of vispasseerbaar (voor verdere informatie zie paragraaf 5.5).</p><p class="tussenkop">… en watergangen</p><p>We brengen de primaire oppervlaktewateren en de overige wateren waar wij onderhoudsplichtig zijn op diepte. Dit is in 2027 afgerond. Uiteraard zorgen we er ook voor dat de wateren daarna op diepte blijven. Hiervoor verwijderen we jaarlijks uit circa 175 kilometer de overtollige bagger. In dezelfde wateren verwijderen we waar dat voor de wateraan- en afvoer nodig is, ook de waterplanten. Het gaat daarbij jaarlijks om circa 2100 kilometer. Dit onderhoud voeren we waar mogelijk op ecologische wijze uit (voor verdere informatie zie paragraaf 5.5).</p><p></p><p>Het baggeren en verwijderen van de waterplanten is erop gericht om de waterbeheertaken (peilbeheer, wateraan- en afvoer) goed te kunnen uitvoeren. Dit doen we in goed overleg met andere beheerders en belanghebbenden.</p><p class="tussenkop">We actualiseren het beleid rondom het baggeren van de overige wateren</p><div class="nummering_1">
                           <p>Ook de overige watergangen moeten op diepte worden gebracht en gehouden. De onderhoudsplicht daarvan ligt vaak bij particulieren en gemeenten. En soms ook bij ons, onder andere waar we het onderhoud van het stedelijk water over hebben genomen. Of waar voor de waterkwaliteit een verdiepingsslag gewenst is. De afgelopen decennia is er een wirwar aan onderhoudsverplichtingen ontstaan waardoor uitvoering, controle en handhaving te complex zijn geworden. Daarnaast zijn nieuwe inzichten en ervaringen opgedaan voor wat betreft de minimaal noodzakelijk waterdiepte en een effectieve uitvoering van baggerwerkzaamheden, inclusief de controle daarop. Om deze redenen actualiseren we – in overleg met de omgeving – in de eerste helft van de planperiode het beleid rondom het baggeren van de overige wateren. Daarbij ligt de nadruk op:</p>
                           <div class="item"><div class="nummer"><p>•</p></div><div class="inhoud"><p>de onderhoudsplichtige: We maken een heldere en consequente onderhoudsverdeling.</p></div></div>
                           <div class="item"><div class="nummer"><p>•</p></div><div class="inhoud"><p>de onderhoudsverplichtingen: We bepalen reële, uitvoerbare en controleerbare afmetingen.</p></div></div>
                        </div><p class="tussenkop">We voorkomen activiteiten die een negatieve invloed hebben op het watersysteem</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Dit doen we met voorlichting, advisering, vergunningverlening en handhaving. Zo gebruiken we ‘de watertoets’ om de waterbelangen proactief in te brengen in ruimtelijke plannen.</p></div></div>
                           <div class="item"><div class="nummer"><p>•</p></div><div class="inhoud"><p>We gaan door met het verder vereenvoudigen en ontsluiten van de regels. Voor kleine werken zoals steigers en beschoeiingen geldt tegenwoordig een zorgplicht. Deze mogen worden aangelegd zonder vergunning of melding, mits er zorgvuldig wordt gehandeld. Voor werken met een groter risico voor het watersysteem, zoals dempingen en duikers, gelden algemene regels en soms een vergunningplicht.</p></div></div>
                           <div class="item"><div class="nummer"><p>•</p></div><div class="inhoud"><p>We houden toezicht en controleren op de naleving van regels. Als dat nodig is treden we handhavend op.</p></div></div>
                        </div><p class="tussenkop">We breiden ons onderhoud uit … </p><div class="nummering_1">
                           <p>Een deel van het peilbeheer en het onderhoud aan de primaire oppervlaktewateren en kunstwerken wordt nog door andere beheerders dan Rijnland gedaan. Terwijl dit een wettelijke taak is van Rijnland (met uitzondering van de particuliere onderbemalingen en hoogwatervoorzieningen). Wij nemen deze verantwoordelijkheid in de planperiode over onder twee voorwaarden:</p>
                           <div class="item"><div class="nummer"><p>•</p></div><div class="inhoud"><p>de huidige beheerders willen dit zelf ook en</p></div></div>
                           <div class="item"><div class="nummer"><p>•</p></div><div class="inhoud"><p>er is geen achterstallig onderhoud.</p></div></div>
                        </div><p class="tussenkop">… maar beraden ons over de overname van het onderhoud van stedelijk water</p><p>Sinds 2006 hebben wij de ambitie om het onderhoud van het ‘overige’ stedelijke water over te nemen. Inmiddels is dit in een aantal gemeenten gebeurd, zoals in Haarlem en Alphen aan den Rijn. Deze overname gaan wij evalueren. Hierna besluiten we of we meer onderhoud overnemen en onder welke voorwaarden.</p><p class="tussenkop">En dragen een deel van ons beheer over … </p><p>Wij beheren en onderhouden ongeveer vijftien sluizen en bruggen zonder wettelijke verplichting. Deze verantwoordelijkheid dragen wij waar mogelijk in de planperiode over. Wel geldt hierbij dat we alleen overdragen indien de baten in verhouding staan tot de kosten.</p><p class="tussenkop">Het beheer van de beroeps- en doorgaande recreatieve vaarverbindingen is goed geregeld … </p><p>De afgelopen jaren hebben het beleid en de uitvoering van het vaarwegbeheer een sterke ontwikkeling doorgemaakt. Provincies en waterschappen in Zuid-Holland, Noord-Holland en Utrecht hebben gezamenlijk afspraken gemaakt over het beheer van de beroepsvaarwegen en de doorgaande regionale routes. Op basis hiervan ligt het beheer van de beroepsvaarwegen bij de provincies en het beheer van de doorgaande regionale routes bij de waterschappen. Wel zijn nog afspraken nodig over een aantal vaarwegen die in de praktijk ook een regionale functie hebben, maar nog niet als zodanig zijn aangewezen. Dit vindt in de eerste helft van de planperiode plaats.</p><p class="tussenkop">… maar het lokale vaarwegennetwerk kan verder worden ontwikkeld … </p><p>Een volgende stap is het maken van afspraken over de lokale vaarwegen. In beide provincies zijn hiervoor onder regie van de provincies trajecten gestart. Het gaat daarbij om het samen vastleggen welke lokale trajecten een vaarwegfunctie moeten krijgen, wie verantwoordelijk is voor het beheer en hoe hieraan uitvoering wordt gegeven. Ook dit krijgt in de eerste helft van de planperiode vorm.</p><p>De primaire verantwoordelijkheid voor het ontwikkelen van het lokale vaarwegennetwerk ligt bij de gemeenten. Een aantal gemeenten heeft dit al gedaan of is er mee aan de slag.</p><p class="tussenkop">… en Rijnland werkt daaraan graag mee</p><div class="nummering_1">
                           <p>Rijnland neemt daarvoor de regierol om te komen tot eenduidige afspraken tussen de verschillende betrokken overheden, gebruikers en overige belanghebbenden zoals de oevereigenaren. Aandachtspunten daarbij zijn:</p>
                           <div class="item"><div class="nummer"><p>•</p></div><div class="inhoud"><p>Onderlinge afstemming over welke watergang wel of geen vaarwegfunctie heeft. Daarbij hoort ook het goed en eenduidig regelen van het beheer en onderhoud, inclusief kostenverdeling.</p></div></div>
                           <div class="item"><div class="nummer"><p>•</p></div><div class="inhoud"><p>De watersysteemfunctie en de vaarwegfunctie gaan niet altijd goed samen. Duidelijk moet zijn waar vanuit het oogpunt van de waterkwaliteit en de wateraan- en afvoer wel en niet gevaren kan worden.</p></div></div>
                           <div class="item"><div class="nummer"><p>•</p></div><div class="inhoud"><p>Rijnland kan – tegen betaling – bepaalde vaarweggerelateerde onderhoudstaken zoals baggeren uitvoeren.</p></div></div>
                           <div class="item"><div class="nummer"><p>•</p></div><div class="inhoud"><p>Er moeten ook goede afspraken worden gemaakt over het nautische beheer. Nu ligt deze taak deels bij Rijnland. Gezien de aard van deze taak (openbare orde en veiligheid) is Rijnland van mening dat deze taak niet goed bij de waterschappen past.</p></div></div>
                        </div><p class="tussenkop">We ontwikkelen voor grondwater een integrale aanpak</p><p>Samen met provincies, gemeenten en particulieren bekijken we in de planperiode waar een integrale grondwateraanpak meerwaarde heeft. Samenwerking is bijvoorbeeld nodig om gebieden met bodemdaling of funderingsproblematiek integraal en duurzaam in te richten. We kiezen daarbij een rol als actieve gebiedspartner.</p><p class="tussenkop">We houden de beleidskaders actueel</p><p>De gegevens die noodzakelijk zijn om het beheer en onderhoud aan het watersysteem goed te kunnen uitvoeren zijn vastgelegd in beleidskaders: keur, leggers, beheerregister en de waterakkoorden. Essentieel is dat deze beleidskaders op orde zijn en op orde worden gehouden. Dit actualiseren is dan ook een doorlopend proces. Het gaat om aanpassingen als gevolg van veranderingen in het veld, nieuwe inzichten en nieuwe wetten.</p></section><section class="geen"><p class="heading_2" id="d8e2283"><span class="nummer">4.6</span>Wij beperken de gevolgen van wateroverlast</p><p>Eind jaren negentig van de vorige eeuw, maar ook het afgelopen decennium, heeft Nederland met ernstige wateroverlast te maken gehad. De verwachting is dat dit in de toekomst vaker en heviger gebeurt. Hierop moeten we het watersysteem inrichten. De overheden hebben hierover afspraken gemaakt in het Nationaal Bestuursakkoord Water (2003, geactualiseerd in 2008). De afgelopen jaren hebben we hierin fors geïnvesteerd en dit programma ronden we uiterlijk in 2024 af. Dan hebben alle gebieden een actueel peilbesluit en voldoen ze aan de normen voor wateroverlast zoals vastgesteld in de provinciale verordening.</p><p>In deze normen is vastgelegd dat bepaalde (extreme) neerslagsituaties moeten kunnen worden verwerkt in het watersysteem zonder dat er water op straat of het land mag komen te staan. Dit betekent dat soms extra water moet worden gegraven, of de afvoer moet worden verbeterd. Het neemt echter niet weg dat er zich altijd extremere situaties kunnen voordoen dan waarop het watersysteem is ontworpen. Dat beschouwt Rijnland als een calamiteit en handelt daarnaar.</p><p class="tussenkop">Wij informeren belanghebbenden over de risico’s op wateroverlast</p><p>Van belang is dat alle belanghebbenden weten welk beschermingsniveau het waterschap wanneer tegen wateroverlast biedt en waar ze zelf een verantwoordelijkheid hebben om met wateroverlast om te gaan. Dit biedt aan hen handelingsperspectief voor eigen investeringen en innovaties.</p><p class="tussenkop">We treffen maatregelen in de boezem … </p><div class="nummering_1">
                           <p>In het jaar 2000 is in de ‘Studie Toekomstig Waterbezwaar’ bepaald welke maatregelen nodig zijn om de boezem voor te bereiden op de toekomst. Deze studie werd uitgevoerd op basis van de toen geldende inzichten over het peilbeheer van de boezem en de verwachte klimaatverandering. Op basis hiervan zijn de volgende maatregelen uitgevoerd:</p>
                           <div class="item"><div class="nummer"><p>•</p></div><div class="inhoud"><p>De capaciteit van boezemgemaal Katwijk is verdubbeld en van boezemgemaal Gouda met 20% vergroot.</p></div></div>
                           <div class="item"><div class="nummer"><p>•</p></div><div class="inhoud"><p>De aanleg van de piekberging Nieuwe Driemanspolder en de piekberging Haarlemmermeer wordt voorbereid.</p></div></div>
                        </div><p></p><div class="nummering_1">
                           <p>In 2015 zijn nieuwe klimaatscenario’s van het KNMI beschikbaar gekomen en zijn er gewijzigde inzichten over het beheer van het watersysteem. Daarbij zijn de volgende vragen actueel:</p>
                           <div class="item"><div class="nummer"><p>•</p></div><div class="inhoud"><p>Gevolgen nieuwe klimaatscenario’s voor het Rijnlandse watersysteem.</p></div></div>
                           <div class="item"><div class="nummer"><p>•</p></div><div class="inhoud"><p>Samenhang waterpeil in de boezem met de (vereiste) hoogtes van de regionale keringen.</p></div></div>
                           <div class="item"><div class="nummer"><p>•</p></div><div class="inhoud"><p>Relatie met waterkwaliteit en ecologie.</p></div></div>
                           <div class="item"><div class="nummer"><p>•</p></div><div class="inhoud"><p>Invloed van de bedrijfszekerheid van de bemaling.</p></div></div>
                           <div class="item"><div class="nummer"><p>•</p></div><div class="inhoud"><p>Brede kijk: relatie met de watersystemen van de omliggende waterbeheerders.</p></div></div>
                           <div class="item"><div class="nummer"><p>•</p></div><div class="inhoud"><p>Risicobenadering: welke risico’s zijn tegen welke kosten acceptabel (Assetmanagement).</p></div></div>
                        </div><p></p><p>Rijnland is in 2015 dan ook gestart met een actualisatie van ‘De Studie Toekomstig Waterbezwaar’. De resultaten komen in 2016 beschikbaar en geven inzicht in de toekomstbestendigheid van het Rijnlandse watersysteem en de mogelijke (toekomstige) maatregelen die moeten worden getroffen.</p><p class="tussenkop">… en in de polders … </p><p>In zogenoemde watergebiedsplannen brengt Rijnland de polders op orde. In circa 70% van de polders loopt dit al, of zijn de benodigde maatregelen reeds afgerond. In de planperiode rondt Rijnland diverse watergebiedsplannen af, waardoor 85% op orde is. Waar nog geen watergebiedsplan loopt, start Rijnland dit op. Dit is in 2024 afgerond.</p><p class="tussenkop">… en we doen dat sober en doelmatig</p><p>In onze watergebiedsplannen bekijken we samen met de belanghebbenden de knelpunten en mogelijke oplossingen waarbij de kosteneffectiviteit van maatregelen een belangrijk uitgangspunt is. We benutten waar mogelijk het Deltaplan Agrarisch Waterbeheer en andere initiatieven. Waar nodig komen we tot maatwerkoplossingen met gebiedspecifieke normering of fasering. Samen met het gebied werken we dan een voorstel uit dat we aan de provincie voorleggen die de norm formaliseert. De uitvoering van maatregelen is complex en vraagt om veel overleg met de belanghebbenden. Het kan dan ook meerdere jaren duren voordat een gebied op orde is. Soms voeren ingelanden werkzaamheden voor Rijnland uit.</p></section><section class="geen"><p class="heading_2" id="d8e2419"><span class="nummer">4.7</span>Wij zorgen waar mogelijk voor voldoende zoetwater</p><p>Voldoende zoetwater is belangrijk voor de economische ontwikkeling van het westen van Nederland. Peilbeheer, bodemdaling, landbouw, natuur, industrie en scheepvaart zijn sterk afhankelijk van (zoet) water. Vooral voor de drie Greenports en de Natura2000 laagveengebieden is water van goede kwaliteit essentieel. In zeer droge perioden kan er een tekort aan water van voldoende kwaliteit ontstaan. Hiervoor zijn vier redenen te noemen. Allereerst worden de zomers waarschijnlijk extra warm en droog door de klimaatverandering. Verder neemt de verzilting binnen het beheergebied door de brakke kwel toe. Daarnaast stellen industrie en landbouw steeds hogere eisen aan de kwaliteit van het water. En tot slot is de huidige zoetwateraanvoer via Gouda en de KWA ontoereikend.</p><p class="tussenkop">Als eerste stap vergroten we de mogelijkheid om zoetwater aan te voeren</p><p>Samen met de collega overheden, gebruikers en kennisinstellingen hebben wij in het Deltaprogramma gewerkt aan de ‘Deltabeslissing zoetwater’. Hierin zetten we in op het borgen van voldoende zoetwater, nu en in de toekomst. De ‘Deltabeslissing zoetwater’ zet in de eerste fase in op het uitbreiden van de capaciteit van de Kleinschalige Wateraanvoervoorzieningen (KWA) voor 2021 van 7 tot 15 m<span class="superscript">3</span>/s. De kosten hiervan draagt het Rijk en wij voeren het uit samen met het hoogheemraadschap De Stichtse Rijnlanden. Daarnaast onderzoeken we welke stappen na 2021 kunnen worden genomen. Daarbij kijken we ook naar een permanente Oostelijke Aanvoer waarbij het Rijk de kansen voor getijdewerking in de Rijn Maasmonding onderzoekt en wij de mogelijke meerwaarde voor natuur en landbouw in ons beheergebied.</p><p class="tussenkop">Wij informeren gebruikers over de risico’s op watertekort (voorzieningenniveau)</p><p>Wij zetten ons in om te komen tot realistische voorzieningenniveaus voor alle watergebruikers, zoals afgesproken in de Deltabeslissing zoetwater. Bij het voorzieningenniveau geven we aan hoeveel en welke kwaliteit water beschikbaar is en welke risico’s op watertekort bestaan in dat gebied. Dit biedt aan gebruikers handelingsperspectief voor eigen investeringen en innovaties. In drie verschillende gebiedsprocessen gaan we hier samen met collega overheden en gebruikers mee aan de slag. Het gaat daarbij om de Haarlemmermeerpolder, de omgeving van Boskoop en een – met de omgeving – nog nader te specificeren gebied.</p><p class="tussenkop">We bestrijden verzilting en kwel en zetten in op klimaatrobuustheid</p><p>We nemen in de planperiode maatregelen in ons watersysteem en verwachten dat gebruikers ook doelmatig en zuinig met zoetwater omgaan. We benutten waar mogelijk het Deltaplan Agrarisch Waterbeheer en andere initiatieven. Daarbij zoeken we elkaar op voor innovaties zoals slim doorspoelen, hemelwateropslag in de bodem, meer flexibel peil of het benutten van effluent van de afvalwaterzuiveringen.</p><p></p><p>Dit kan in die specifieke gebieden aanleiding geven tot beperkingen voor de functies, zoals de landbouw. Of zelfs op termijn een vergaande aanpassing of verplaatsing van de functies. We maken deze afwegingen in nauwe samenwerking met alle belanghebbenden in het gebied: de provincies, gemeenten, eigenaren en gebruikers. Op dit moment loopt de verkenning voor dergelijke trajecten voor de Middelburg-Tempelpolder ten noorden van Gouda en voor delen van de Haarlemmermeerpolder.</p><p></p><p>Ook houden wij de vinger aan de pols bij externe ontwikkelingen die de verziltingsopgave kunnen vergroten zoals het verdiepen van de Nieuwe Waterweg en het vergroten van de zeesluizen in IJmuiden. Wij zorgen dat de initiatiefnemers voldoende verzachtende of compenserende maatregelen nemen.</p><Kadertekst>
                           <Kop>
                              <Opschrift>Reeuwijkse Plassen: inwoners meten zelf de waterstanden</Opschrift>
                           </Kop>
                           <p>Een mooi voorbeeld van burgerparticipatie is dat bewoners in het Reeuwijkse Plassengebied grond- en oppervlaktewaterstanden gaan meten. Via een app maken ze foto’s van een peilschaal of een meetlint uit een</p>
                           <p>peilbuis. Ze krijgen een berichtje met hun meting en wij krijgen de meetgegevens direct binnen in ons eigen computersysteem. Met dit project combineert Rijnland de nieuwste communicatietechnieken met omgevingsmanagement. Zo krijgen bewoners begrip voor het waterbeheer en inzicht in de relatie tussen grond- en oppervlaktewater. En zo verbeteren wij onze relatie met de Rijnlandse bewoners en leren wij de belangen voor het peilbesluit goed in te schatten.</p>
                           <p class="tussenkop">Voorbeeld van waterrobuust bouwen in de historische binnenstad van Gouda</p>
                           <p>De oude binnenstad van Gouda blijft jaarlijks zakken door de inklinkende veenbodem. De meeste historische gebouwen zijn niet gefundeerd en zakken dus mee. Om wateroverlast te voorkomen is het waterpeil de afgelopen eeuwen met meer dan een halve meter verlaagd. Het verder verlagen geeft risico’s voor schade aan panden die op hout gefundeerd zijn. Dit betekent dat we het waterbeheer van de historische binnenstad vanuit een andere invalshoek moeten benaderen. Daarbij hebben zowel Rijnland als waterbeheerder, de gemeente en de huiseigenaren een verantwoordelijkheid.</p>
                           <p></p>
                           <p>De volgende partijen en kennisinstellingen hebben de handen ineen geslagen om tot oplossingen te komen:</p>
                           <p>Gemeente Gouda, Rijnland, Deltares, Rijkswaterstaat, Kenniscentrum Aanpak Funderingsproblematiek en de Technische Universiteit Delft. Daarnaast hebben de volgende partijen hun medewerking toegezegd: Platform Slappe Bodem, Stichting Rioned en de Stichting Toegepast Onderzoek Waterbeheer.</p>
                           <p></p>
                           <p>Ook met en binnen andere grote gemeenten werken we aan de ‘klimaatbestendige stad’. De gemeenten Haarlem en Haarlemmermeer hebben water als pijler in hun structuurvisies opgenomen. De gemeente Leiden werkt aan een klimaatbestendig plein, waarbij het ontwerp gericht is op betere waterkwaliteit en het voorkomen van wateroverlast. Andere gemeenten met duurzame en innovatieve plannen die leiden tot een grotere waterrobuustheid, krijgen alle steun van Rijnland.</p>
                           <p class="tussenkop">Drooggemaakte polder aan de Westzijde te Aarlanderveen: samen met de omgeving komen tot een goede oplossing</p>
                           <p>Deze drooggemaakte polder is een veenweidegebied met een beperkte drooglegging. De polder voldoet niet aan de provinciale normen voor wateroverlast en belanghebbenden herkennen het beeld dat de polder regelmatig nat is. Om de polder wél te laten voldoen aan de normen moet veel extra open water worden gegraven; tegen hoge kosten en met verlies van veel weiland. Rijnland en belanghebbenden hebben samen geconcludeerd dat het treffen van deze maatregelen niet kosteneffectief en zelfs ongewenst is. Afgesproken is in te steken op een lagere bescherming tegen wateroverlast (een zogenoemde gebiedsnorm) en een beperkt aantal knelpunten in het gebied, zoals te krappe duikers, aan te pakken. De ingelanden raken geen weiland kwijt en Rijnland hoeft niet fors te investeren.</p>
                        </Kadertekst></section></section></body></html>