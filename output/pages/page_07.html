
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>De Waterketen</title></head><body><section class="geen"><p class="heading_1" id="d8e3175"><span class="nummer">6.</span>De Waterketen</p><section class="geen"><p class="heading_2" id="d8e3186"><span class="nummer">6.1</span>Onze ambitie: We optimaliseren de verwerking van het afvalwater en hergebruiken de grondstoffen</p><p>Het afvalwater van huishoudens en bedrijven wordt door Rijnland gezuiverd tot de vastgestelde kwaliteitseisen. Dit is belangrijke voor een goede volksgezondheid en goede waterkwaliteit.</p><p>Het zuiveren van het afvalwater kost veel energie en chemicaliën. We zetten dan ook in op het continu verbeteren en verduurzamen van de verwerking van het afvalwater en het verlagen van de kosten. Daarbij houden we rekening met de gevolgen van klimaatverandering en nieuwe emissie-eisen die op nationaal en Europees niveau worden gesteld.</p><p></p><p>Bovendien werken we aan het hergebruiken van grondstoffen uit het afvalwater. Rioolwater lijkt misschien slechts afvalwater, maar dat is het niet. Het is een potentiele bron van energie en herbruikbare grondstoffen! Denk bijvoorbeeld aan biogas, cellulose, bioplastics, vetzuren, fosfaat, CO2 en zoetwater. Hiervoor is een andere verwerking van afvalwater nodig. Het is onze ambitie om eind 2021 hierin serieuze stappen te hebben gezet door het fosfaat terug te winnen uit het afvalwater.</p><p></p><p>Het optimaliseren van de afvalwaterketen en het hergebruiken van de grondstoffen, doen we in nauwe samenwerking met de andere partijen in de waterketen: gemeenten, drinkwaterbedrijven, het bedrijfsleven en de kennisinstellingen.</p></section><section class="geen"><p class="heading_2" id="d8e3218"><span class="nummer">6.2</span>Twee doelen voor 2016 tot en met 2021</p><p class="tussenkop">We verwerken het afvalwater op doelmatige wijze</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Alle zuiveringstechnische werken voldoen aan de gestelde (emissie)normen.</p></div></div>
                           <div class="item"><div class="nummer"><p>•</p></div><div class="inhoud"><p>In de planperiode pakken we samen met de omgeving ook de zogenoemde nieuwe stoffen op (microplastics, geneesmiddelen e.d.).</p></div></div>
                           <div class="item"><div class="nummer"><p>•</p></div><div class="inhoud"><p>In 2020 bedraagt de zuiveringsheffing niet meer dan € 66,- per vervuilingseenheid.</p></div></div>
                           <div class="item"><div class="nummer"><p>•</p></div><div class="inhoud"><p>We nemen van gemeenten de met hen afgesproken hoeveelheid stedelijk afvalwater af.</p></div></div>
                        </div><p class="tussenkop">We verduurzamen de verwerking van afvalwater en hergebruiken het afvalwater optimaal</p><div class="nummering_1">
                           <div class="item"><div class="nummer"><p>•</p></div><div class="inhoud"><p>Eind 2021 is onze energie-efficiency 30% hoger dan in 2005.</p></div></div>
                           <div class="item"><div class="nummer"><p>•</p></div><div class="inhoud"><p>Eind 2021 wekken we 30% van onze energie zelf op.</p></div></div>
                           <div class="item"><div class="nummer"><p>•</p></div><div class="inhoud"><p>Eind 2021 stoten we 30% minder CO2 uit ten opzichte van 1990.</p></div></div>
                           <div class="item"><div class="nummer"><p>•</p></div><div class="inhoud"><p>Vanaf 2018 winnen we 80% van het aangevoerde fosfaat terug uit het zuiveringsslib.</p></div></div>
                        </div></section><section class="geen"><p class="heading_2" id="d8e3317"><span class="nummer">6.3</span>De Waterketen, uitleg van het begrip</p><p>Drinkwaterbedrijven produceren drinkwater met water dat afkomstig is uit het watersysteem. Dit kan grondwater zijn of oppervlaktewater uit onze rivieren, meren en plassen. Het drinkwater wordt geleverd aan huishoudens en bedrijven. Na gebruik in het toilet, de keuken en de badkamer wordt het als afvalwater afgevoerd via het riool. Dat geldt ook voor het afvalwater van bedrijven. Dit inzamelen van het afvalwater is een verantwoordelijkheid van de gemeenten.</p><p>De rioolstelsels van de gemeenten zijn aangesloten op de Rijnlandse afvalwatertransportleidingen. Deze transporteren al het afvalwater naar de 25 Rijnlandse afvalwaterzuiveringsinstallaties. Daar zuivert Rijnland het afvalwater van 1,3 miljoen mensen en circa 30.000 bedrijven. Vervolgens leveren we het schoon weer terug aan het watersysteem. Dat geheel van drinkwaterproductie, riolering en afvalwaterzuivering, noemen we de waterketen.</p></section><section class="geen"><p class="heading_2" id="d8e3338"><span class="nummer">6.4</span>We verwerken het afvalwater op doelmatige wijze</p><div class="nummering_1">
                           <p>De afvalwaterketen met al zijn industriële installaties vergt adequaat beheer en onderhoud om aan de gestelde eisen en normen te kunnen voldoen. Het gaat daarbij onder andere om:</p>
                           <div class="item"><div class="nummer"><p>•</p></div><div class="inhoud"><p>De lozingsnormen van het gezuiverde afvalwater.</p></div></div>
                           <div class="item"><div class="nummer"><p>•</p></div><div class="inhoud"><p>Omgevingseisen zoals geur en geluid.</p></div></div>
                           <div class="item"><div class="nummer"><p>•</p></div><div class="inhoud"><p>Veiligheidsnormen voor personeel en de omgeving.</p></div></div>
                           <div class="item"><div class="nummer"><p>•</p></div><div class="inhoud"><p>Voorbereiding op toekomstige ontwikkelingen zoals klimaatverandering en hogere kwaliteitseisen die op nationaal en Europese schaal worden gesteld.</p></div></div>
                        </div><p></p><p>Daarnaast hebben het Rijk, de provincies, gemeenten, waterschappen en de drinkwaterbedrijven in 2011 in het Bestuursakkoord Water afgesproken om de kostenontwikkeling in de waterketen te beperken. Concreet voor Rijnland betekent dit dat de kosten in 2020 niet meer dan € 66,- per vervuilingseenheid mogen bedragen.</p><p class="tussenkop">We beheren, onderhouden en optimaliseren de zuiveringstechnische werken … </p><div class="nummering_1">
                           <p>Hierbij gelden de volgende uitgangspunten:</p>
                           <div class="item"><div class="nummer"><p>•</p></div><div class="inhoud"><p>We doen dit tegen zo laag mogelijk kosten en maken daarbij continu de afweging tussen functie, risico’s en levensduurkosten.</p></div></div>
                           <div class="item"><div class="nummer"><p>•</p></div><div class="inhoud"><p>We doen dit zo duurzaam mogelijk: in materialen, energieverbruik en invloed op de omgeving.</p></div></div>
                        </div><p></p><div class="nummering_1">
                           <p>In de planperiode gaan we een aantal verbeteringen versneld doorvoeren waarmee de zuiveringstechnische werken op een toekomstbestendig niveau komen voor de lange termijn. Bij het uitvoeren van deze maatregelen nemen we ook de duurzaamheidsmaatregelen mee (zie volgende paragraaf). Ook zoeken we naar verdergaande optimalisaties binnen de huidige infrastructuur door:</p>
                           <div class="item"><div class="nummer"><p>•</p></div><div class="inhoud"><p>Functioneel en sober te bouwen.</p></div></div>
                           <div class="item"><div class="nummer"><p>•</p></div><div class="inhoud"><p>Bestaande overcapaciteit van de afvalwaterzuiveringen eerst zo goed als mogelijk op te vullen.</p></div></div>
                           <div class="item"><div class="nummer"><p>•</p></div><div class="inhoud"><p>op termijn de afvalwaterzuiveringen mogelijk verder te centraliseren.</p></div></div>
                        </div><p class="tussenkop">… en we gaan een besluit nemen over de organisatie van het zuiveringsbeheer</p><p>In de vorige planperiode is onderzocht of het anders organiseren van het zuiveringsbeheer bijdraagt aan een verdere kostenbesparing. In deze planperiode werken we dat verder uit.</p><p class="tussenkop">We volgen in de planperiode actief de landelijke discussie over het verwijderen van giftige en gevaarlijke stoffen en steunen daarbij initiatieven van derden</p><div class="nummering_1">
                           <p>Dit zijn: bestrijdingsmiddelen, zware metalen en ‘nieuwe’ stoffen zoals geneesmiddelen, hormoonstoffen, nano-deeltjes en microplastics. Belangrijk hierbij zijn de principes van brongericht beleid en de vervuiler/ veroorzaker betaalt. Samen met het Rijk en de ketenpartners, zoals ziekenhuizen en zorginstellingen, moeten we een flink aantal vragen beantwoorden:</p>
                           <div class="item"><div class="nummer"><p>•</p></div><div class="inhoud"><p>Wat zijn de negatieve effecten van deze vervuilingen op het watersysteem?</p></div></div>
                           <div class="item"><div class="nummer"><p>•</p></div><div class="inhoud"><p>Is het kostentechnisch haalbaar om de stoffen te verwijderen?</p></div></div>
                           <div class="item"><div class="nummer"><p>•</p></div><div class="inhoud"><p>Richten we ons vooral op het verwijderen via onze afvalwaterzuiveringsinstallaties?</p></div></div>
                           <div class="item"><div class="nummer"><p>•</p></div><div class="inhoud"><p>Of kunnen we beter voorkomen dat deze stoffen in het afvalwater terechtkomen? Bijvoorbeeld door brongerichte maatregelen te vragen aan specifieke lozers en door voorlichting te geven aan inwoners en bedrijven.</p></div></div>
                        </div><p></p><p>De uitkomsten van deze landelijke discussie zullen medebepalend zijn voor ons eigen maatregelenprogramma. Wij steunen daarbij graag initiatieven van derden als het gaat om bronmaatregelen voor deze stoffen. Bijvoorbeeld maatregelen in ziekenhuizen als het Pharmafilter.</p><p class="tussenkop">We nemen de afgesproken hoeveelheid stedelijk afvalwater af en verminderen de afvoer van schone waterstromen via het riool</p><p>Onze afvalwaterzuiveringen en de riolering van de gemeenten vormen één onlosmakelijk verbonden systeem. Goede afspraken tussen Rijnland en de gemeenten over de hoeveelheden afvalwater die door de gemeenten worden aangeboden en door Rijnland worden afgenomen, zijn hierbij essentieel. We zorgen er dan ook voor dat deze afspraken actueel zijn. Daarbij streven we naar het zo veel mogelijk voorkomen van lozingen van schoon water op de riolering, zoals regenwater en bronneringswater. Bijvoorbeeld door toepassing van gescheiden rioolstelsels. Dit levert twee voordelen op: we hoeven dat wat al schoon is niet alsnog schoon te maken en we kunnen efficiënter verwerken, omdat de stoffen geconcentreerder zijn.</p><p class="tussenkop">We intensiveren de samenwerking met onze waterketenpartners … </p><p>Samenwerking tussen de verschillende partners in de waterketen is essentieel om enerzijds de kwaliteit van de dienstverlening zo hoog mogelijk te houden en anderzijds op de kosten te kunnen besparen.</p><div class="nummering_1">
                           <p>De afgelopen planperiode zijn hiervoor verschillende samenwerkingstrajecten in gang gezet. Zo verzorgen we met drinkwaterbedrijf Dunea bijvoorbeeld het rioolbeheer in Noordwijkerhout en het onderhoud van onze persleidingen. In deze planperiode intensiveren we de samenwerking door:</p>
                           <div class="item"><div class="nummer"><p>•</p></div><div class="inhoud"><p>Samen met gemeenten en drinkwaterbedrijven in de waterketen vraag en aanbod van afvalwater nog beter op elkaar af te stemmen. Deze afspraken leggen we vast in gezamenlijke integrale waterketenplannen.</p></div></div>
                           <div class="item"><div class="nummer"><p>•</p></div><div class="inhoud"><p>Samen met geïnteresseerde gemeenten, drinkwaterbedrijven en andere waterschappen onderzoeken we hoe we richting kunnen geven aan de toekomstige organisatie van het afvalwaterbeheer.</p></div></div>
                           <div class="item"><div class="nummer"><p>•</p></div><div class="inhoud"><p>Samen met gemeenten, drinkwaterbedrijven, bedrijfsleven en kennisinstellingen werken we aan (innovatieve) oplossingen en technologieën voor verdergaande optimalisaties, zoals decentrale sanitatie en hergebruik.</p></div></div>
                        </div><p class="tussenkop">… en we zetten in op meer bewustwording van de omgeving</p><p>We geven in nauwe samenwerking met onze ketenpartners voorlichting hoe inwoners en bedrijven zelf kunnen voorkomen dat schoonwater naar de riolering gaat, of dat het afvalwater vervuilt met ongewenste stoffen zoals frituurvet en geneesmiddelen.</p></section><section class="geen"><p class="heading_2" id="d8e3573"><span class="nummer">6.5</span>We verduurzamen de verwerking van afvalwater en hergebruiken het afvalwater optimaal</p><p>
                           <span class="cursief">De duurzaamheidsdoelen behalen we niet alleen via ons afvalwater, maar ook door energiebesparingen in andere onderdelen van Rijnland, zoals het bemalen van polders.</span>
                        </p><p class="tussenkop">We reduceren het energieverbruik en verminderen de CO2-uitstoot … </p><div class="nummering_1">
                           <p>Rijnland vindt het belangrijk dat ingezet wordt op energiebesparende en energie opwekkende maatregelen. Naast een belangrijke bijdrage aan een duurzame samenleving, levert dit ook financiële voordelen op doordat er minder energie hoeft te worden ingekocht. Landelijk zijn hierover in het Klimaatakkoord afspraken gemaakt die moeten leiden tot een energieneutrale sector in 2050, of zoveel eerder als mogelijk. Sinds 2005 zijn we bezig om energie te besparen en om zelf energie op te wekken. Voor beide doelstellingen zijn nog flinke inspanningen nodig om aan de gestelde doelen te kunnen voldoen. Dit zal Rijnland uitwerken in het energie-efficiencyplan voor de periode 2016-2020. We richten ons daarbij op:</p>
                           <div class="item"><div class="nummer"><p>•</p></div><div class="inhoud"><p>het volledig behalen van het landelijke energie-efficiencydoel.</p></div></div>
                           <div class="item"><div class="nummer"><p>•</p></div><div class="inhoud"><p>het grotendeels (75%) behalen van het landelijk doel voor duurzame energieopwekking.</p></div></div>
                           <div class="item"><div class="nummer"><p>•</p></div><div class="inhoud"><p>In beide gevallen zijn de komende jaren forse investeringen nodig. Investeringen die zich echter de komende 10 tot 15 jaar geleidelijk terugverdienen, doordat er minder energie hoeft te worden ingekocht.</p></div></div>
                        </div><p></p><p>Bij duurzame opwekking van energie gaat onze voorkeur uit naar de vergisting van zuiveringsslib. Maar met vergisting van al ons slib bereiken we slechts een deel van de gestelde landelijke doelstelling. Rijnland gaat dan ook op zoek naar (innovatieve) alternatieven zoals zonne-energie, windenergie en blue energy. Blue energy is energie opwekking uit verschillen in zoutconcentraties, bijvoorbeeld bij Katwijk waar zoetwater in de zoute Noordzee stroomt.</p><p class="tussenkop">… en werken duurzaam en innovatief aan onze waterbouw</p><div class="nummering_1">
                           <p>Rijnland hanteert bij aanbesteden en inkopen vanaf 2016 de aanpak Duurzaam GWW (grond-, weg- en waterbouw). Deze aanpak biedt een aantal instrumenten om duurzaam en innovatief te werken:</p>
                           <div class="item"><div class="nummer"><p>•</p></div><div class="inhoud"><p>Omgevingswijzer: vergelijkt uitvoeringsvarianten op 55 onderdelen van duurzaamheid.</p></div></div>
                           <div class="item"><div class="nummer"><p>•</p></div><div class="inhoud"><p>Ambitieweb: helpt bij het vastleggen van de duurzaamheidsambitie van een werk.</p></div></div>
                           <div class="item"><div class="nummer"><p>•</p></div><div class="inhoud"><p>CO2-prestatieladder waarmee tijdens aanbestedingen aannemers worden geprikkeld zo energiezuinig mogelijk te werken.</p></div></div>
                           <div class="item"><div class="nummer"><p>•</p></div><div class="inhoud"><p>Dubocalc: biedt milieu-indicatoren van materialen die we toepassen zodat we de meest duurzame kunnen bepalen.</p></div></div>
                        </div><p class="tussenkop">Wij helpen om een Circulaire Economie te maken</p><div class="nummering_1">
                           <p>Bij Circulaire Economie gaat het erom dat producten en grondstoffen herbruikbaar zijn en natuurlijke hulpbronnen behouden blijven. In iedere schakel van het systeem is waarde te creëren. Dat doen we op twee manieren:</p>
                           <div class="item"><div class="nummer"><p>1.</p></div><div class="inhoud"><p>We realiseren een fosfaatfabriek. Dat gebeurt bij afvalverwerker HVC, waar vanaf 2018 het fosfaat wordt teruggewonnen uit de verbrandingsas van het zuiveringslib. Als de planning voor realisatie van de fosfaatfabriek gehaald wordt, realiseren we daarmee een terugwinning van het fosfaat uit afvalwater van 80%.</p></div></div>
                           <div class="item"><div class="nummer"><p>2.</p></div><div class="inhoud"><p>Voor 2030 streven we naar een verdere terugwinning van verschillende grondstoffen uit het afvalwater.</p></div></div>
                        </div><p>De ontwikkeling van innovatieve technieken daarvoor doen we in samenwerking met bedrijven en kennisinstellingen.</p></section></section></body></html>