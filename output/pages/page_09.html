
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>De druk op het watersysteem neem toe</title></head><body><section class="geen"><p class="heading_1" id="d8e6791"><span class="nummer">Bijlage 1.</span>De druk op het watersysteem neem toe</p><p>De druk op het watersysteem neemt toe door klimaatverandering, veranderingen in landgebruik, bodemdaling en verstedelijking. Hoe dat precies zit, kunt u in het kort lezen in deze bijlage en uitgebreider in de nota toekomstverkenningen op de WBP5-site (www.rijnland.net/ wbp5).</p><div class="figuur geen" style="width: 100%"><img class="figuur" src="../media/image6.jpeg" width="100%" alt=""></img></div><p class="tussenkop">Verhoging temperatuur</p><p>Motor van de klimaatverandering is de stijging van de temperatuur. Via een complex mechanisme heeft dat invloed op de zeespiegelrijzing en de hoeveelheid en intensiteit van de neerslag. Daarnaast beperkt een stijgende temperatuur in oppervlaktewateren de natuurkwaliteit. Vooral de extremen (lange warme perioden) kunnen voor problemen zorgen zoals algen en botulisme.</p><p class="tussenkop">Zeespiegelrijzing</p><p>De zeespiegel stijgt onder invloed van de klimaatverandering al honderden jaren. De laatste 100 jaar is een stijging gemeten van 20 centimeter. Tot 2050 kan de zeespiegelrijzing wel 35 centimeter bedragen, tot 80 centimeter in 2100.</p><p></p><p>Dit heeft direct gevolgen voor de primaire waterkeringen langs de kust. Daarnaast zorgt de zeespiegelrijzing ervoor dat, in combinatie met lage rivierafvoer, de zouttong vanuit zee via de Nieuwe Waterweg verder de Hollandsche IJssel op zal trekken, waardoor de beschikbaarheid van Gouda als zoetwaterinlaat steeds vaker in het gedrang komt.</p><p class="tussenkop">Toename neerslag</p><p>Door klimaatverandering zullen zich vaker extreme neerslagsituaties voordoen. De gemiddelde neerslaghoeveelheid en de intensiteit van buien zullen met gemiddeld 20% toenemen tot 2050. Wateroverlastsituaties zoals eind juli 2014 in de omgeving van Alphen aan den Rijn, zullen in de toekomst dus vaker gaan voorkomen. Daarnaast zal de afvalwaterketen vaker te maken krijgen met hogere piekafvoeren en zullen er vaker overstorten gaan plaatsvinden in het stedelijk gebied, met alle gevolgen voor de waterkwaliteit van dien.</p><p class="tussenkop">Aanbod zoetwater onder druk</p><p>Ook zullen er vaker langdurige droge perioden voorkomen. Dit leidt tot een verhoogde vraag naar voldoende zoetwater voor peilhandhaving, beregening en doorspoeling van het watersysteem. Doordat ook de beschikbaarheid van Gouda als inlaatpunt terugloopt (zie vorige punt), is het aanbod van voldoende zoetwater voor het Rijnlandse beheergebied dan ook een serieus probleem. Tevens leidt droogte tot uitdroging van de veendijken waardoor het risico op verzakkingen, of erger, doorbraak toeneemt.</p><p class="tussenkop">Bodemdaling</p><p>Een ander belangrijk proces in Rijnlands gebied is bodemdaling. Dit is een proces dat al eeuwen aan de gang is en komt door de afbraak van veen en door geologische daling van de diepe ondergrond. In het veenweidegebied bedraagt de bodemdaling 0,5 tot 1 centimeter per jaar. Door hun extra gewicht dalen de waterkeringen daar sneller: tot 4 centimeter per jaar. De gevolgen van bodemdaling voor het waterbeheer zijn divers: hogere bemalingskosten, toename van (zoute)kwel en dergelijke. Veenafbraak kan worden tegengegaan door hoge (grond) waterpeilen. Het structureel verlagen van oppervlaktewaterpeilen heeft daarentegen extra bodemdaling tot gevolg.</p><p class="tussenkop">Demografie en verstedelijking</p><p>Afhankelijk van de economische ontwikkelingen wordt voor het Rijnlandse beheergebied de komende jaren – in tegenstelling tot andere gebieden in Nederland – nog steeds een (beperkte) toename van de bevolking voorspeld. Daarnaast is er een trend waarneembaar dat mensen van landelijk naar stedelijk gebied trekken. Dit kan leiden tot een verdere toename van het verhard oppervlak door inbreiding en uitbreiding van het stedelijk gebied, waardoor regenwater nog sneller tot afstroming komt en voor wateroverlast gaat zorgen. Daarnaast heeft het tot gevolg dat de druk op de toch al schaarse ruimte zal toenemen waardoor waterstaatswerken in toenemende mate moeten gaan concurreren met andere functies.</p><p></p><p>Daarnaast heeft de bevolkingsgroei in combinatie met vergrijzing gevolgen voor de waterketen. Enerzijds wordt door een toename van de bevolking de druk op de afvalwaterzuiveringen groter. Anderzijds gaat door de bevolkingsgroei en -vergrijzing het medicijngebruik mogelijk toenemen.</p></section></body></html>